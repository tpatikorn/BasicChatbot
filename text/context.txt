DMETHOD เป็นหลักการดูแลผู้ป่วยมะเร็ง ย่อมาจาก
D  Diagnosis  ให้ความรู้เรื่องโรคที่เป็นอยู่ถึงสาเหตุ อาการ การปฏิบัติตัวที่ถูกต้อง
M  Medicine  แนะนำการใช้ยาที่ตนเองได้รับอยางละเอียด สรรพคุณของยา ขนาด วิธีใช้ ข้อควรระวังในการใช้ยา ตลอดจนการสังเกตภาวะแทรกซ้อนรวมทั้งข้อห้ามการใช้ยาด้วย
E  Environment  /Environment  การจัดการสิ่งแวดล้อมที่บ้านให้เหมาะสมกับภาวะสุขภาพให้เหมาะสมกับภาวะสุขภาพการให้ข้อมูลเกี่ยวกับการจัดการปํญหาด้านเศรษฐกิจ บางรายอาจจะต้องฝึกฝนอาชีพใหม่เป็น
T  Treatment  ทักษะที่เป็นตามแผนการรักษาเช่นการทำแผล รวมถึงการเฝ้าสังเกตอาการตนเองและแจ้งให้พยาบาลทราบ
H  Health  การส่งเสริม ฟื้นฟูสภาพทางด้านร่างกายและจิตใจ ตลอดจนการป้องกันภาวะแทรกซ้อนต่างๆ
O  Out  patient  การมาตรวจตามนัด การติดต่อขอความช่วยเหลือจากสถานพยาบาลใกล้บ้าน ในกรณีเกิดภาวะฉุกเฉินตลอดจนการส่งต่อผู้ป่วยให้ได้รับการดูแลต่อเนื่อง
D  Diet  การเลือกรับประทานอาหารเหมาะสมกับโรคหลีกเลี่ยงหรืองดอาหารที่เป็นอันตรายต่อสุขภาพ

ความรู้เกี่ยวกับโรค
1.ALL มะเร็งเม็ดเลือดขาวเฉียบพลันชนิดลิมโฟบลาสติก
(Acute Lymphoblastic Leukemia) 
2.AMLมะเร็งเม็ดเลือดขาวชนิดเฉียบพลันแบบไมอีลอยด์
(Acute Myeloid Leukemia) 
3.Lymphoma มะเร็งต่อมน้ำเหลือง 
-มะเร็งต่อมน้ำเหลืองชนิดฮอดจ์กิน(Hodgkin Lymphoma)
-มะเร็งต่อมน้ำเหลืองชนิดนอนฮอดจ์กิน(Non-Hodgkin Lymphoma)

ALL-มะเร็งเม็ดเลือดขาวเฉียบพลันชนิดลิมโฟบลาสติก 
ความหมายคือ ร่างกายผลิตเม็ดเลือดขาวตัวอ่อนชนิดลิมโฟบลาสต์ ออกมามากผิดปกติ ไม่สามารถโตเป็นเม็ดเลือดขาวที่ป้องกันเชื้อโรคได้จริงและไปเบียดพื้นที่ของเซลล์ปกติ(ร่างกายขาดเม็ดเลือดแดง
เกล็ดเลือด และเม็ดเลือดขาว)
อาการของ ALL  ซีด อ่อนเพลีย หอบเหนื่อย หัวใจเต้นเร็วอาจมีไข้ จุดจ้ำเลือดตามตัว แผลในปาก
การตรวจวินิจฉัย ALL
 -ตรวจเลือด (Complete Blood Count)
ตรวจพบความผิดปกติของเม็ดเลือด เช่น blast cells สูง
-เจาะไขกระดูก(Bone marrow aspiration & biopsy)
ยืนยันเมื่อพบ lymphoblast 2 25% ในไขกระดูก
-ตรวจดูเลือดด้วยกล้องจุลทรรศน์(peripheral smear)
พบเซลล์มะเร็ง (lymphoblasts)
-ตรวจแยกชนิดเซลล์(Flow cytometry)
วิเคราะห์ CD markers เพื่อแยก B-ALL กับ T-ALL
-ตรวจพันธุกรรมของเซลล์(Cytogenetics/FISH/PCR/NGS)
ตรวจพันธุกรรม เช่น ETVธ-RUNXI, BCR-ABL1, Ph-like เพื่อจัดกลุ่มความเสี่ยง
-ตรวจน้ำไขสันหลัง(Lumbar puncture )
ตรวจดูการลุกลามเข้าสมองและไขสันหลัง
-ตรวจภาพร่างกาย(CT/MRI/UItrasound) ดูการแพร่กระจาย

AML - มะเร็งเม็ดเลือดขาวชนิดเฉียบพลันแบบไมอีลอยด์
คือเซลล์ myeloid progenitorในไขกระดูก แบ่งตัวมากเกินปกติแต่ไม่สามารถเจริญเป็นเม็ดเลือดปกติได้ส่ง
ผลให้สร้างเม็ดเลือดแดง เกล็ดเลือด และเม็ดเลือดขาวที่ปกติได้น้อยลง
อาการ AML: ซีด เหนื่อย เลือดออกง่าย ติดเชื้อบ่อย เหงือกบวม
การวินิจฉัย AML 
-ตรวจเลือด(CBC )พบความผิดปกติ เช่น เม็ดเลือดแดงต่ำ
เกล็ดเลือดต่ำ เม็ดเลือดขาวอาจสูงหรือต่ำ
-ตรวจดูเลือดด้วยกล้องจุลทรรศน์(peripheral blood smear)
พบเซลล์ลูคีเมีย (myeloblasts)
-เจาะไขกระดูก(Bone marrow aspiration/biopsy)
ยืนยันการวินิจฉัย (myeloblast 20%)
-ตรวจแยกชนิดเซลล์(Flow cytometry)
วิเคราะห์ชนิดเซลล์ (CD marker)
-ตรวจพันธุกรรมเซลล์(Cytogenetic & Molecular testing)
ตรวจยืน FLT3, NPM1, CEBPA, RUNX1 เพื่อใช้ในการวางแผนการรักษา

Lymphoma มะเร็งต่อมน้ำเหลือง 
-Hodgkin Lymphoma (HL) คือเซลล์เม็ดเลือดขาวชนิดลิมโฟไซต์แบ่งตัวกลายพันธุ์เป็นเซลล์มะเร็งReed-Sternberg cells ต่อมน้ำเหลืองโตและกระจายไปยังอวัยวะอื่น
-Non-Hodgkin Lymphoma (NHL) คือการกลายพันธุ์ของ lymphocyteทั้ง B-cell, T-cell หรือ NK-cell เกิดการแบ่งตัวไม่หยุดเป็นก้อนเนื้อมะเร็งในระบบน้ำเหลือง
อาการ Lymphoma : อาการต่อมน้ำเหลืองโต กดไม่เจ็บ+B symptom(ไข้ >38"C ,เหงื่อออกตอนกลางคืน,น้ำหนักลด เกิน 10% ใน 6 เดือน)(ในNHL มักมีอาการเฉพาะของโรคลุกลามด้วยเช่นแน่นหน้าอก,หายใจลำบาก, หรือท้องโต)
การวินิจฉัยLymphoma 
-ตรวจร่างกายพบต่อมน้ำเหลืองโต มักไม่เจ็บ กดแล้วนิ่ม
-ตรวจเลือด อาจพบเลือดจาง เม็ดเลือดบางชนิดต่ำหรือค่าการอักเสบ (ESR) สูง,(ในNHL LDHมักสูง)
-เอกซเรย์/CT/PET-CT พบต่อมน้ำเหลืองโตในร่างกาย เช่น ในอกหรือท้อง
-ตัดชิ้นเนื้อต่อมน้ำเหลือง: พบเซลล์มะเร็งชื่อ Reed-Sternberg ใช้ยืนยันโรค(ในNHL จะไม่พบ)
-ตรวจไขกระดูกอาจพบมะเร็งกระจายถึงไขกระดูก

ยา มี 2อย่างคือ ยาเคมีบำบัดที่ได้รับและยาตามแผนการรักษา
หัวข้อยาเคมีบำบัดที่ได้รับ
ประกอบด้วย 
1. Vincristine  (วินคริสทีน) ทำหน้าที่ออกฤทธิ์ยับยั้งการสร้างเส้นใย microtubule ทำให้เซลล์หยุดแบ่งตัว
ผลข้างเคียง : อาการชา ปลายมือปลายเท้า อ่อนแรง
ท้องผูก ผมร่วง และภาวะโซเดียมในเลือดต่ำ(SIADH)
2. Doxorubicin (ดอกโซรูบิซิน) ทำหน้าที่ยับยั้งเอนไซม์ topoisomerase II และสร้างอนุมูลอิสระ ทำลาย DNA
ผลข้างเคียง : กดไขกระดูก คลื่นไส้ อาเจียนผมร่วง พิษต่อหัวใจ และปัสสาวะสีแดงชั่วคราว
3 Cyclophosphamide (ไซโคลฟอสฟาไมด์) ทำหน้าที่ยับยั้งการแบ่งตัวของเซลล์โดยเชื่อมขวาง DNA
ผลข้างเคียง : กดไขกระดูก อาเจียน ผมร่วง กระเพาะปัสสาวะอักเสบจากเลือด และอาจเพิ่มความเสี่ยงเป็นมะเร็งระยะยาว
 
4.Mercaptopurine หรือ 6-MP (เมอร์แคปโทพิวรีน หรือ ซิกเอ็มพี)
ทำหน้าที่ยับยั้งการสังเคราะห์ DNA และ RNA ของเซลล์
ผลข้างเคียง : กดไขกระดูก อาเจียน ตับอักเสบ และ
ต้องเฝ้าระวังระดับเอนไซม์ TPMT
5. L-asparaginase หรือ ASPARAGINASE (แอล-แอสพาราจิเนส หรือ แอสพาราจิเนส) 
ทำหน้าที่ย่อยสลายกรดอะมิโน asparagineทำให้เซลล์มะเร็งขาดโปรตีน
ผลข้างเคียง : แพ้ยา ตับอักเสบ ตับอ่อนอักเสบ น้ำตาลในเลือดสูง เลือดออกผิดปกติ และไขมันในเลือดสูง

หัวข้อยาตามแผนการรักษา
ประกอบด้วย
1 6-Mercaptopurine หรือ6-MP (ซิกซ์-เมอร์แคปโทเพียวรีน)
หรือเรียกสั้น  ๆ  ว่า 6-MP เป็นยาที่ใช้รักษาโรค มะเร็งเม็ดเลือดขาวชนิดเฉียบพลันชนิดลิมโฟบลาสต์ (ALL) โดยเฉพาะในช่วง ระยะบำรุงรักษา (Maintenance Phase) ซึ่งเด็กจะต้องกินยานี้ทุกวันเป็นเวลานาน เพื่อป้องกันไม่ให้โรคกลับมาอีกครั้ง
กลไกการออกฤทธิ์
6-MP เป็นยาที่เลียนแบบสารในร่างกายที่ชื่อว่า “เพียวรีน” (Purine) ซึ่งจำเป็นสำหรับการสร้าง DNA และ RNA เมื่อเด็กกินยาเข้าไป ร่างกายจะเปลี่ยนยาให้เป็นสารที่ เข้าไปแทรกแทน purine ของจริง ผลคือ เซลล์ โดยเฉพาะเซลล์มะเร็ง ไม่สามารถสร้าง DNA ได้  หยุดแบ่งตัว ส่งผลให้ เซลล์ตาย เซลล์มะเร็งเม็ดเลือดขาวโตเร็วมาก
ยานี้จึงช่วย “หยุดการเจริญเติบโตของเซลล์มะเร็ง”
ผลข้างเคียงของยา
กดไขกระดูก
    * เม็ดเลือดขาวต่ำ ทำให้ ติดเชื้อง่าย
    * เกล็ดเลือดต่ำ ทำให้ ช้ำง่าย จุดเลือดออก
    * เม็ดเลือดแดงต่ำ ทำให้ ซีด เหนื่อย เพลีย
    * ❗ ต้องเจาะเลือดเป็นประจำเพื่อตรวจ CBC เนื่องจากมีผลต่อตับ
    * ตับต้องทำงานกำจัดยา อาจทำให้ ค่า AST/ALT สูงขึ้น
    * หากพิษตับมาก อาจเกิด ตัวเหลือง ตาเหลือง เบื่ออาหาร
    * ปากเปื่อย เบื่ออาหาร
    * เยื่อบุในปากไวต่อยา ทำให้ เกิดแผล เจ็บปาก ทานอาหารลำบาก
เม็ดเลือดแดงแตก (เฉพาะผู้ที่ขาด G6PD)
    * พบได้น้อย แต่หากขาดเอนไซม์นี้ ทำให้ เม็ดเลือดจะแตกง่าย
    * อาการ: ซีด ปัสสาวะสีเข้ม ตัวเหลือง
ควรตรวจ G6PD ก่อนให้ยาหากสงสัย


2.Methotrexate (MTX) (เมโธเทรกเซต)
ชื่อการค้า: เช่น Methotrexate Ebewe®, Trexall®, Rheumatrex®
รูปแบบที่ใช้ในเด็ก 
* เม็ดกิน (oral) สัปดาห์ละ 1 ครั้ง (เช่นทุกวันศุกร์)
* ฉีด (บางระยะ เช่น high-dose) ทำในโรงพยาบาลเท่านั้น
กลไกการออกฤทธิ์
MTX เป็นยากลุ่ม folate antagonist (ต้านกรดโฟลิก) ร่างกายของเราจำเป็นต้องใช้ กรดโฟลิก (folate) ในการสร้าง DNA และ RNA สำหรับเซลล์ใหม่
MTX จะไป ยับยั้งเอนไซม์ชื่อว่า dihydrofolate reductase (DHFR) 
ซึ่งจำเป็นในการสร้าง DNAเมื่อเซลล์ไม่สามารถสร้าง DNA ได้ เซลล์ไม่สามารถแบ่งตัวได้ ส่งผลให้เซลล์ตาย เซลล์ที่ได้รับผลมากที่สุดคือเซลล์ที่แบ่งตัวเร็ว เช่น เซลล์มะเร็งเม็ดเลือดขาว
ผลข้างเคียงของยา
ปากเปื่อย (Mucositis), คลื่นไส้, อาเจียน
    * มักเกิดหลังการกินหรือฉีดยา
    * ทำให้เด็กเบื่ออาหาร น้ำหนักลด
    * บางรายมีแผลในปากหรือริมฝีปากแตก
    * พิษต่อตับ (Hepatotoxicity)
    * ทำให้ค่าการทำงานของตับ เช่น ALT และ AST สูงขึ้น
    * ถ้ารุนแรง อาจมีอาการตัวเหลือง ตาเหลือง
    * มักเกิดจากการสะสมของยา ทำให้ ต้องติดตามผลเลือด (LFT)
    * กดไขกระดูก (Myelosuppression)
    * ยับยั้งการสร้างเม็ดเลือดแดง เม็ดเลือดขาว และเกล็ดเลือด
    * ทำให้เสี่ยงติดเชื้อ เลือดออกง่าย ซีด
    * ต้องตรวจ CBC เป็นประจำ
    * ผื่นแพ้ / ไข้ / ปวดหัว / อ่อนเพลีย
    * บางรายอาจมีอาการแพ้ยา เช่น มีผื่นแดง คัน ตัวร้อน
หากรุนแรงควรรีบพบแพทย์ทันที
กรดยูริกในเลือดสูง (Hyperuricemia)
    * หากเซลล์มะเร็งแตกมาก อาจเกิดภาวะยูริกสูง
    * เสี่ยงต่อการเกิดนิ่ว หรือไตเสื่อม

3. Prednisolone (เพรดนิโซโลน) เป็นยากลุ่ม corticosteroid หรือ “สเตียรอยด์” ที่ใช้ในโรคมะเร็งเม็ดเลือดขาวชนิด ALLยานี้ช่วยลดการอักเสบ กดภูมิคุ้มกัน และทำให้ เซลล์มะเร็งชนิด lymphoblasts ตายลง เป็นหนึ่งในยาหลักช่วงเริ่มต้นการรักษา (Induction phase) และในบางรอบของ Consolidation / Maintenance
กลไกการออกฤทธิ์
* เป็นยาเลียนแบบ ฮอร์โมนคอร์ติโซล ที่ร่างกายสร้างจากต่อมหมวกไต
ออกฤทธิ์ กดภูมิคุ้มกัน ทำให้เม็ดเลือดขาวชนิด lymphoblasts (เซลล์มะเร็ง) หยุดโตและตาย ลดการอักเสบ และปฏิกิริยาของร่างกายต่อเซลล์ผิดปกติ จึงมีบทบาททั้งในการฆ่าเซลล์มะเร็ง และลดอาการข้างเคียงจากยาเคมีบำบัด
ผลข้างเคียงของยา
เบาหวานชั่วคราว
    * Steroid ทำให้ระดับน้ำตาลในเลือดสูง
    * เด็กบางคนอาจต้องงดของหวานหรือควบคุมอาหารช่วงกินยา
    * ความดันโลหิตสูง
เพราะสเตียรอยด์ทำให้ร่างกายเก็บน้ำและเกลือมากขึ้น
น้ำหนักขึ้น บวมน้ำ หน้ากลม (moon face)
    * มักเกิดในช่วงใช้ยานานหรือขนาดสูง
    * หน้าดูบวม เต็มขึ้น ร่างกายเก็บไขมันมากขึ้น
กระดูกพรุน (Osteoporosis)
    * ยาส่งผลให้ร่างกายดูดซึมแคลเซียมลดลงส่งผลให้ กระดูกบาง
    * เด็กที่ใช้ยานี้นานอาจต้องเฝ้าระวังเรื่องกระดูกและฟัน
อารมณ์แปรปรวน / หงุดหงิด / ซึมเศร้า / นอนไม่หลับ
    * พบบ่อยมากในเด็กเล็ก
    * อาจร้องไห้เก่ง โกรธง่าย หรือมีปัญหาในการนอน
เสี่ยงต่อการติดเชื้อ
    * เพราะยา กดภูมิคุ้มกัน ทำให้ติดเชื้อไวรัสหรือเชื้อราได้ง่าย
แม้ไม่มีไข้สูง

4.Cotrimoxazole (โคไตรม็อกซาโซล)
ชื่อการค้า: Bactrim®(แบคทริม), Septrin®(เซพทริน)ฯลฯ
ประกอบด้วยยา 2 ชนิดร่วมกัน
* Trimethoprim(ไตรเมโทพริม)
* Sulfamethoxazole(ซัลฟาเมทอกซาโซล)
* ยานี้มักอยู่ในรูปแบบ น้ำเชื่อมหรือเม็ด
* ยานี้ไม่ได้ใช้รักษามะเร็งโดยตรง แต่ใช้เพื่อ “ป้องกันการติดเชื้อรุนแรง” ในเด็กที่ภูมิคุ้มกันต่ำระหว่างรักษาโรคมะเร็ง เชื้อที่ต้องระวังคือ Pneumocystis jirovecii pneumonia (PCP) เป็นเชื้อรากึ่งแบคทีเรียที่ทำให้ปอดอักเสบรุนแรงในผู้มีภูมิคุ้มกันต่ำ จึงใช้ ทุกวัน หรือวันเว้นวัน ตามแผนการรักษาแพทย์
กลไกการออกฤทธิ์
เชื้อแบคทีเรียต้องใช้ กรดโฟลิก (folic acid) ในการสร้าง DNA Cotrimoxazole ทำงาน ร่วมกันได้แก่ Sulfamethoxazole ยับยั้งการสร้างกรดโฟลิกขั้นแรกและ Trimethoprim ยับยั้งการสร้างขั้นต่อมา เมื่อเชื้อสร้าง DNA ไม่ได้ จะหยุดแบ่งตัว ทำให้ เชื้อตาย 
ผลข้างเคียงของยา
ผื่นแพ้ ลมพิษ
    * เป็นอาการที่พบได้บ่อย
    * หากมีผื่นแดง คันทั่วตัว ลมพิษ ต้องหยุดยา และแจ้งแพทย์ทันที
    * กดไขกระดูก
    * ทำให้เม็ดเลือดต่ำ (ซีด ติดเชื้อง่าย เลือดออกง่าย)
พบได้หากใช้ติดต่อกันนาน
เบื่ออาหาร คลื่นไส้ ปวดท้อง
    * เด็กบางรายอาจกินได้น้อยลง หรือมีอาการไม่สบายท้อง
ระดับโพแทสเซียมในเลือดสูง (Hyperkalemia)
    * หากสะสมในร่างกายมาก อาจทำให้หัวใจเต้นผิดจังหวะได้
    * พบได้น้อย แต่ต้องระวังโดยเฉพาะในผู้ป่วยโรคไต
นิ่วในไต หรือไตอักเสบ (พบได้น้อย)
หากไม่ดื่มน้ำเพียงพอ
5.Paracetamol (พาราเซตามอล)
ชื่อการค้า: Sara®(ซาร่า), Tiffy®(ทอฟฟี่), Tylenol®(ไทลินอล), Deemol®(ดีมอล), Tempra® (เท็มพลา)ฯลฯ
รูปแบบ: ยาน้ำเชื่อม, ยาเม็ด, ยาเหน็บทวาร, ยาฉีด (ใช้ใน รพ.)
Paracetamol เป็นยาลดไข้และบรรเทาอาการปวดที่ใช้กันทั่วไป
มีความปลอดภัยสูงเมื่อใช้ในขนาดที่เหมาะสมในผู้ป่วยเด็กที่รักษามะเร็ง มักใช้เมื่อมีอาการ :
* ไข้ต่ำ
* ปวดศีรษะ
* ปวดเมื่อยกล้ามเนื้อ
* อาการปวดจากแผลฉีดยา หรือผลข้างเคียงจากการรักษา
* ❗ ห้ามใช้ยาเพื่อลดไข้หากมีไข้สูงโดยไม่ทราบสาเหตุในผู้ป่วยมะเร็ง เพราะอาจบังอาการติดเชื้อต้องปรึกษาแพทย์ก่อนให้
กลไกการออกฤทธิ์
* Paracetamol (พาราเซตามอล)จะไป ยับยั้งการสร้างสาร prostaglandin ที่ศูนย์ควบคุมอุณหภูมิของร่างกายในสมองผลคือลดไข้ อย่างมีประสิทธิภาพ หรือบรรเทาอาการปวดเล็กน้อยถึงปานกลาง เช่น ปวดหัว ปวดข้อ
* ผลข้างเคียงของยา
โดยทั่วไปปลอดภัยมากในเด็ก หากให้ ในขนาดที่เหมาะสม (10–15 มก./กก./ครั้ง) ทุก 4–6 ชั่วโมง แต่หาก ให้ขนาดมากเกินไป หรือ กินซ้ำบ่อยเกินไป อาจทำให้เกิดพิษต่อตับ
❗ ภาวะอันตราย ตับวาย (Liver Failure)
* หากรับยาเกิน 4,000 มก./วันในเด็กโต หรือเกินขนาดตามน้ำหนักในเด็กเล็ก
* อาการ: คลื่นไส้ อาเจียน ตัวเหลือง ตาเหลือง ซึม ปัสสาวะสีเข้ม
* พิษจากพาราเซตามอลจะค่อย ๆ รุนแรงขึ้นภายใน 24–72 ชม.
หน้า 27 หัวข้อยาตามแผนการรักษา
ประกอบด้วย
6. Ranitidine( แร-นิ-ที-ดีน) / Omeprazole(โอ-มี-พรา-โซล)
เป็นยาลดกรดในกระเพาะอาหาร ที่แพทย์จ่ายให้เพื่อ  ป้องกันหรือรักษา แผลในกระเพาะอาหาร  ลดอาการแสบท้อง คลื่นไส้จากยาสเตียรอยด์ เช่น prednisolone ป้องกันกรดไหลย้อนในบางราย ในเด็กที่รักษามะเร็ง ระบบทางเดินอาหารอ่อนแอจากยาเคมีบำบัดและภูมิคุ้มกันต่ำการให้ยาลดกรดช่วย ป้องกันแผลและการระคายเคือง
กลไกการออกฤทธิ์
Ranitidine เป็นยากลุ่ม H2 receptor antagonist ซึ่งจะออกฤทธิ์โดยการแย่งจับกับตัวรับ H2 receptor บนเซลล์พาเรียทัล (parietal cells) ที่เยื่อบุกระเพาะอาหาร ทำให้ไม่สามารถตอบสนองต่อฮีสตามีน (histamine) ได้ ส่งผลให้การหลั่งกรดไฮโดรคลอริก (HCl) จากกระเพาะอาหารลดลง ยานี้จึงช่วยลดความเป็นกรดและลดอาการระคายเคืองในผู้ป่วยที่มีความเสี่ยงต่อแผลในกระเพาะอาหารหรือกรดไหลย้อน
Omeprazole เป็นยากลุ่ม Proton Pump Inhibitor (PPI) ที่ออกฤทธิ์โดยยับยั้งการทำงานของเอนไซม์ H⁺/K⁺-ATPase ซึ่งอยู่ที่เยื่อหุ้มของเซลล์พาเรียทัลในกระเพาะ
ผลข้างเคียงของยา
ปวดท้อง ท้องอืด แน่นท้อง
จากการเปลี่ยนสมดุลกรดในกระเพาะอาหารและลำไส้
ท้องเสีย หรือท้องผูก
    * พบได้ทั้งสองอย่าง ขึ้นกับปฏิกิริยาในลำไส้ของแต่ละคน
    * วิงเวียน อ่อนเพลีย
    * อาจพบในเด็กบางราย โดยเฉพาะช่วงเริ่มใช้ยา
ใช้ต่อเนื่องนานเกิน 8 สัปดาห์ ทำให้ เสี่ยงขาดสารอาหารบางชนิด เช่น
    * วิตามิน B12 (ทำให้ ซีด เหนื่อย อ่อนเพลีย)
    * แมกนีเซียม (ทำให้ ตะคริว อ่อนแรง หัวใจเต้นผิดปกติ)
หน้า 28 หัวข้อยาตามแผนการรักษา
ประกอบด้วย
7.  Lactulose(แลค-ทู-โลส) / Sennoside( เซน-โน-ไซด์)
อยู่ในกลุ่มยาระบาย (Laxatives) ใช้เพื่อ บรรเทาอาการท้องผูกชั่วคราว โดยเฉพาะในเด็กที่กินยาหลายชนิดเช่น ยาต้านมะเร็ง หรือยาสเตียรอยด์ที่ทำให้การเคลื่อนไหวของลำไส้ช้าลง
กลไกการออกฤทธิ์
Lactulose  เป็นน้ำเชื่อมที่ประกอบด้วยน้ำตาลชนิดหนึ่งที่ร่างกายไม่ย่อย
เมื่อถึงลำไส้ใหญ่ จะถูกแบคทีเรียในลำไส้ย่อยสลายจะสร้างกรดอินทรีย์ แล้วดึงน้ำเข้าสู่ลำไส้มากขึ้น ผลลัพธ์คือ อุจจาระนิ่มขึ้น ขับถ่ายง่ายขึ้น
ซึ่ง Sennoside เป็นสารสกัดจากพืชสมุนไพร (เช่นใบชุมเห็ดเทศ) 
ออกฤทธิ์โดยกระตุ้นกล้ามเนื้อลำไส้ให้บีบตัวแรงขึ้น จึงขับอุจจาระออกมาจัดเป็น ยาระบายชนิดกระตุ้น(stimulant laxative)
✅ Lactulose เหมาะกับการใช้ในเด็ก และใช้ต่อเนื่องได้ระยะหนึ่ง
⚠ Sennoside ควรใช้ ในช่วงเวลาสั้น ๆ เท่านั้น
ผลข้างเคียงของยา
* ท้องอืด / ปวดท้อง เนื่องจากลำไส้มีการเคลื่อนไหวเพิ่มขึ้น
* ถ่ายเหลว / ท้องเสีย  พบได้เมื่อใช้ยาในขนาดสูงเกินไป หรือใช้บ่อยเกินจำเป็น ดื้อยา( หากใช้ยาระบายกระตุ้นต่อเนื่อง)ทำให้ลำไส้ขี้เกียจบีบตัวเอง

Environment การจัดการสิ่งแวดล้อมที่บ้านมีเนื้อหา 
1.ความสะอาดและสุขอนามัย
   1.1 การดูแลความสะอาดในบ้าน / ห้องพักผู้ป่วย
  • ทำความสะอาดพื้น ห้อง และของใช้ทุกวัน
 • หลีกเลี่ยงฝุ่น เชื้อรา และสิ่งสกปรก
 • เปิดหน้าต่างระบายอากาศวันละ 1–2 ครั้ง
    1.2การล้างมือ
• ล้างมือด้วยสบู่หรือเจลแอลกอฮอล์ทุกครั้ง:
 • ก่อนสัมผัสเด็ก / อาหาร
 . หลังเข้าห้องน้ำ / สัมผัสของสกปรก
 • ผู้มาเยี่ยมทุกคนควรล้างมือก่อนเข้าห้อง
    1.3 การฆ่าเชื้อพื้นผิว / ของใช้เด็ก
• เช็ดทำความสะอาดของเล่น พื้นผิว โต๊ะ และลูกบิดประตู  ด้วยน้ำยาฆ่าเชื้อ (ปลอดภัยต่อเด็ก)
 • ซักผ้าปูที่นอน ผ้าเช็ดตัว ของใช้ส่วนตัวเป็นประจำ
 • ใช้น้ำยาที่ไม่มีสารระคายเคือง เช่น ไม่มีแอมโมเนียหรือกลิ่นแรง
 • ควรเลือกผลิตภัณฑ์ “ปลอดภัยสำหรับเด็ก” หรือ “non-toxic”
   1.4 การแยกของใช้ส่วนตัว
• เด็กควรมีของใช้แยก เช่น
✅ จาน ชาม ช้อน แก้วน้ำ
✅ แปรงสีฟัน ผ้าเช็ดตัว
✅ ของเล่นเฉพาะตัว
 • ห้ามใช้ของร่วมกับผู้อื่นเด็ดขาด
การแยกของใช้ส่วนตัว
2.สภาพแวดล้อมที่เป็นมิตรกับเด็ก
เป็นเช็คลิส
 2.1เช็ดพื้นห้องเด็กด้วยน้ำยาฆ่าเชื้อที่ปลอดภัย
2.2เช็ดโต๊ะ/ลูกบิดประตู/รีโมต/พื้นผิวสัมผัสบ่อย
2.3ล้างมือก่อน-หลังสัมผัสเด็กและเตรียมอาหาร
2.4ล้างมือผู้ดูแลและผู้มาเยี่ยมทุกคน
2.5ล้างจาน ชาม ช้อนของเด็กทันทีหลังใช้งาน
2.6เช็ดของเล่น/ของใช้ประจำวันของเด็ก
2.8เปิดหน้าต่างระบายอากาศอย่างน้อยวันละ 1 ครั้ง
2.9ทิ้งขยะและเปลี่ยนถุงขยะ
2.10ทำความสะอาดพัดลม/แอร์/ช่องระบายอากาศ,
ปัดฝุ่นตามมุมห้อง / ใต้เตียง / ชั้นวางของ
2.11ล้างแปรงสีฟันของเด็กด้วยน้ำร้อน/ฆ่าเชื้อ
3. การจัดการสิ่งแวดล้อมที่บ้าน
3.1พื้นที่ทานอาหาร
 • ทำความสะอาดโต๊ะกินข้าวก่อน–หลังใช้งานทุกมื้อ
 • ใช้ผ้าปูโต๊ะหรือจานรองที่ทำความสะอาดง่าย
 • หลีกเลี่ยงการให้เด็กกินอาหารในพื้นที่สกปรก เช่น พื้นห้องหรือหน้าทีวี
3.2 ภาชนะและอุปกรณ์
 • ใช้ภาชนะส่วนตัวของเด็ก แยกจากสมาชิกคนอื่น (จาน, ชาม, ช้อน, แก้วน้ำ)
 • ล้างภาชนะทันทีหลังใช้ด้วยน้ำยาล้างจานและน้ำสะอาด
 • ควรลวกช้อน–ส้อมด้วยน้ำร้อนก่อนใช้ในบางกรณี
 • หลีกเลี่ยงการใช้ภาชนะพลาสติกเก่าหรือมีรอยแตก
3.3 การจัดเก็บอาหาร
 • แยกเก็บอาหารดิบและสุกอย่างชัดเจน
 • เก็บอาหารไว้ในภาชนะปิดมิดชิด
 • หลีกเลี่ยงอาหารค้างคืนหรือเก็บไว้นานเกิน 1 วัน
 • ตรวจวันหมดอายุทุกครั้งก่อนนำมาใช้
3.4 อุณหภูมิและการอุ่นอาหาร
 • อาหารควรปรุงสุกใหม่ทุกมื้อ หากต้องอุ่นซ้ำ ควรอุ่นให้ร้อนจัด
 • หลีกเลี่ยงอาหารที่เก็บในอุณหภูมิห้องเกิน 2 ชั่วโมง
 • ไม่ควรใช้ไมโครเวฟอุ่นอาหารในภาชนะพลาสติกธรรมดา
3.5 การดูแลผู้ป้อนอาหาร
 • ล้างมือก่อน–หลังเตรียมและป้อนอาหาร
 • สวมหน้ากากอนามัยหากมีอาการป่วย
 • หลีกเลี่ยงการใช้ช้อนเดียวกันกับเด็ก

การรักษา
ขั้นตอนการรักษา มีดังนี้ 
 • ระยะที่ 1: เริ่มต้นรักษา Induction
ใช้เวลาประมาณ 5 สัปดาห์ เพื่อทำให้โรคสงบ (remission)
ยาที่ใช้ในการรักษา เช่น
 • วินคริสตีน (Vincristine)
 • เพรดนิโซโลน (Prednisolone)
 • แอล-แอสพาราจิเนส (L-asparaginase)
 • ด็อกโซรูบิซิน (Doxorubicin)
 • ไอที-เมโธเทรกเซต (IT-MTX)
 • ระยะที่ 2: เสริมความแข็งแรง  Consolidation
ใช้เวลาประมาณ 4 สัปดาห์ เพื่อกำจัดเซลล์มะเร็งที่อาจหลงเหลือ
ยาที่ใช้ในการรักษา เช่น
 • วินคริสตีน (Vincristine)
 • ซิกซ์-เอ็มพี (6-MP)
 • ไอที-เมโธเทรกเซต (IT-MTX)
 • ระยะที่ 3: รักษาช่วงคงสภาพ Interim Maintenance-I
ใช้เวลาประมาณ 8 สัปดาห์ เพื่อควบคุมโรคอย่างต่อเนื่อง
ยาที่ใช้ในการรักษา เช่น
 • เมโธเทรกเซตขนาดสูง (High-dose Methotrexate)
 • ลิวโคโวริน (Leucovorin)
 • ไอที-เมโธเทรกเซต (IT-MTX)

 • ระยะที่ 4: ให้ยาเข้มข้น Delayed Intensification (DI)
ใช้เวลาประมาณ 8 สัปดาห์ เพื่อป้องกันการดื้อยา/กลับเป็นซ้ำ
ยาที่ใช้ในการรักษา เช่น
 • วินคริสตีน (Vincristine)
 • ด็อกโซรูบิซิน (Doxorubicin)
 • ไซโคลฟอสฟาไมด์ (Cyclophosphamide)
 • ไซทาราบีน (Cytarabine)
 • ซิกซ์-ทีจี (6-TG)
 • ไอที-เมโธเทรกเซต (IT-MTX)

 • ระยะที่ 5: ดูแลระยะยาว Maintenance
ใช้เวลาประมาณ 20–32 เดือน เพื่อรักษาคงสภาพ
ยาที่ใช้ในการรักษา เช่น
 • เมโธเทรกเซตชนิดกิน (Methotrexate [PO])
 • ซิกซ์-เอ็มพี (6-MP)
 • ไอที-เมโธเทรกเซต (IT-MTX) ทุก 3 เดือน
การติดตามหลังการรักษาหลังหยุดรักษา
 • ปีที่ 1: ติดตาม CBC ทุก 1–2 เดือน, ตรวจ BUN/Cr, AST/ALT, หยุด TMP-SMX หลังครบ 6 เดือน
 • ปีที่ 2: ติดตาม CBC ทุก 2 เดือน
 • ปีที่ 3: ติดตาม CBC ทุก 3 เดือน
 • ปีที่ 4: ติดตาม CBC ทุก 6 เดือน
 • ปีที่ 5 เป็นต้นไป: ตรวจปีละครั้ง และติดตามภาวะแทรกซ้อนระยะยาว (long-term toxicity)
การตรวจก่อนได้รับยาเคมีบำบัด
ตรวจร่างกาย
 • ประเมินภาวะทั่วไป : น้ำหนัก ส่วนสูง สัญญาณชีพ
 • ตรวจหาต่อมน้ำเหลืองโต ม้ามโต ตับโต
 • ตรวจระบบประสาท (ประเมินสมองและไขสันหลัง)
 • ตรวจระบบหัวใจ ปอด ช่องท้อง ผิวหนัง
 • ตรวจพฤติกรรมและพัฒนาการตามวัย
ตรวจเลือด
 • ตรวจซีบีซี (CBC) ดูระดับเม็ดเลือดขาว เม็ดเลือดแดง เกล็ดเลือด
 • ตรวจเรติกูโลไซต์เคานต์ (Reticulocyte Count) ดูการสร้างเม็ดเลือดแดงของไขกระดูก
การตรวจก่อนได้รับยาเคมีบำบัด 
 • ตรวจการทำงานของตับ
 • ตรวจการทำงานของไต
 • ตรวจน้ำตาลในเลือด (Blood Glucose) เพราะบางยาเคมีบำบัดมีผลต่อการควบคุมกลูโคส
ตรวจพิเศษ
 • ประเมินก่อนให้ยาเคมีบำบัดที่มีผลต่อหัวใจ/ปอด
 • เอกซเรย์ปอด (Chest X-ray) ตรวจปอดหรือก้อนในช่องอก
 • ตรวจหัวใจด้วยคลื่นเสียงความถี่สูงหรืออีซีจี (Echocardiogram / ECG) เพื่อประเมินการทำงานของหัวใจก่อนใช้ยา

การส่งเสริมสุขภาพ
การดูแลทั่วไปเมื่ออยู่บ้าน
- ต้องมีการวัดไข้เสมอ 
         วัดตอนเช้า - เย็น
          ใช้ปรอทหนีบไว้ทางรักแร้ 5 นาทีแล้วดึงออกมา
- การล้างมือ
         ล้างมือให้เด็กทุกครั้งก่อนกินข้าว หลังเข้าห้องน้ำ
         ใช้น้ำสบู่หรือแอลกอฮอล์เจล
อาการที่ควรเฝ้าระวัง
- ไข้ ≥ 38°C
- เลือดออกผิดปกติ เช่น เลือดกำเดาเลือดออกตามไรฟัน ! ซึม ไม่เล่น ไม่ยอมกินข้าว
- หายใจเร็ว หอบเหนื่อย
- ปัสสาวะน้อย สีเข้ม
- อาเจียน/ท้องเสียไม่หยุด
- ผื่นหรือจำเลือด
การช่วยเหลือเบื้องต้นก่อนนำส่งโรงพยาบาล
เมื่อมีไข้สูง
* เช็ดบริเวณหน้าและพักไว้ที่ซอกคอ หลังหู นาน 2 - 3 นาทีแล้วนำผ้ามาชุบน้ำบิดหมาดๆ เช็ดบริเวณหน้าผากและศรษะ แล้วพักผ้าไว้ที่หน้าผากนาน 2 - 3 นาที ทำสลับกัน
* เช็ดบริเวณแขนทั้ง 2 ข้าง โดยเริ่มเช็ดจากปลายแขนเข้าหา ตัว เช็ดซ้ำๆแล้วพักผ้าไว้บริเวณรักแร้ นาน 2 - 3 นาทีแล้วชุบน้ำอีกครั้งเช็ดตามลำตัว แล้วพักผ้าไว้บริเวณหน้าอกนาน 2 - 3 นาที ทำสลับกัน
* เช็ดขาทั้ง 2 ข้าง โดยเริ่มจากเช็ดปลายขาเข้าหาลำตัวซ้ำๆแล้วพักผ้าไว้ที่ข้อเข่าหรือขาหนีบ นาน 2 - 3 นาที
* เช็ดด้านหลัง โดยตะแคงตัวเด็ก เช็ดซ้ำหลายๆ ครั้ง ตั้งแต่ต้นคอจนถึงบริเวณกัน
* ใช้ผ้าเช็ดแห้งเช็ดตัวเด็กเพื่อลดความไม่สบายตัว
เมื่อมีเลือดกำเดาไหล
* นั่งตัวตรงหรือนอนศีรษะสูงเล็กน้อย ก้มหน้าลงเล็ก น้อยเพื่อป้องกันไม่ให้เลือดไหลลงคอและสำลัก
* ใช้มือบีบปีกจมูกทั้งสองข้างเข้าหากันประมาณ 5-10นาที
* ประคบเย็นบริเวณจมูกและหน้าผาก
* หลีกเลี่ยงการแคะจมูก สั่งน้ำมูกแรงๆ หรือยกของหนัก
หากมีอาการรุนแรงมาก เช่น ไข้สูงมากเลือดออกมาก ให้รับน้ำส่งโรงพยาบาลทันที
ติดต่อสายด่วน
โรงพยาบาลชลบุรี 023456789
(1669)
การดูแลสุขจิต
วิธีช่วยเด็กปรับตัว
- เล่านิทานหรือใช้ตุ๊กตาอธิบายโรค
- ให้เขามีส่วนร่วม เช่น ติดสติ๊กเกอร์นัดตรวจ
- ให้กำลังใจ ไม่ดุว่าหากซึม/งอแง
ผู้ปกครองควรดูแลตนเอง
- หาเวลาพักผ่อน
- พูดคุยกับผู้ดูแลอื่นหรือกลุ่มผู้ปกครอง
- หลีกเลี่ยงการโทษตัวเอง
เทคนิคคลายเครียด
- เล่นของเล่นตามวัย
- วาดรูป หรือทำกิจกรรมศิลปะ

ติดตามการนัดพบแพทย์
-ปฏิทินการนัดพบ การแจ้งเตือน2วันก่อนวันนัด รายละเอียดการนัดเช่น สถานที่หรือรพ.ที่ให้เคมีบำบัด แพทย์เจ้าของไข้ สิ่งที่ต้องเก็บส่งตรวจและสถานที่เก็บสิ่งส่งตรวจ 
-ช่องทางติดต่อสอบถามเพิ่มเติม  เช่น วิดีโอคอล เบอร์โทรศัพท์ที่สามารถติดต่อเจ้าหน้าที่ได้ ถ้าถามก็จะตอบตามการนัดหมายพร้อมกับพูดรายละเอียดที่ ผู้ใช้งาน ต้องเจอ โดยยึดข้อมูลผู้ใช้งานเป็นหลัก

 อาหารที่ควรรับประทาน
เพื่อความปลอดภัยจากเชื้อโรคและลดความเสี่ยงในการเกิดอาหารเป็นพิษ ควรเลือกบริโภคอาหารที่ผ่านการปรุงสุกและเก็บรักษาอย่างถูกวิธี โดยมีแนวทางดังนี้:
-อาหารที่ปรุงสุกใหม่ทุกมื้อ
  เช่น ข้าวสวยร้อนๆ แกงจืดต้มสุก หรือผัดผักที่เพิ่งทำเสร็จ ควรหลีกเลี่ยงการทานอาหารที่ทำทิ้งไว้นานหลายชั่วโมงโดยไม่ได้เก็บในตู้เย็น
-อาหารที่ผ่านการต้ม นึ่ง หรือผัดจนสุกทั่วถึง 100%
  เช่น ไก่ต้ม ต้มยำ แกงส้ม หรือไข่ต้ม ควรมั่นใจว่าเนื้อสัตว์ไม่มีส่วนที่เป็นสีชมพูหรือดิบอยู่
-ผลไม้ที่ปอกเปลือกหรือผ่านการล้างอย่างดี
  เช่น กล้วย ส้ม แอปเปิ้ลที่ล้างแล้วหรือปอกเปลือกก่อนรับประทาน เพื่อหลีกเลี่ยงการปนเปื้อนของสารเคมีหรือเชื้อโรคที่อาจอยู่บนเปลือก
-นมพาสเจอไรซ์หรือ UHT ที่อยู่ในบรรจุภัณฑ์ปิดสนิท
  เช่น นมกล่อง UHT หรือนมขวดที่แช่เย็นในร้านสะดวกซื้อที่มีการควบคุมอุณหภูมิอย่างดี
-ผักสุกที่ผ่านการต้ม ลวก หรือนึ่ง
  เช่น ผักบุ้งลวก ผักกาดขาวนึ่ง หรือบล็อกโคลีต้ม ไม่ควรทานผักดิบโดยเฉพาะในช่วงที่มีความเสี่ยงสูง เช่น ขณะเจ็บป่วย หรือหญิงตั้งครรภ์
  อาหารที่ไม่ควรรับประทาน
เพื่อหลีกเลี่ยงเชื้อโรคที่อาจมากับอาหารดิบหรืออาหารที่เก็บไม่เหมาะสม ควรหลีกเลี่ยงอาหารต่อไปนี้:
-อาหารดิบทุกชนิด
  เช่น ลาบดิบ ปลาดิบ ซาชิมิ หรือเนื้อวัวดิบ ซึ่งอาจมีพยาธิหรือแบคทีเรียอันตรายปนเปื้อน
-อาหารกึ่งสุกกึ่งดิบ
  เช่น ไข่ลวก เนื้อย่างที่ยังมีสีแดงอยู่ตรงกลาง หรือหมูชาบูที่จุ่มไม่นานพอ
-ผักสดหรือผลไม้ที่ล้างไม่สะอาด หรือผลไม้ที่ไม่สามารถปอกเปลือกได้
  เช่น ผักสลัดที่ซื้อมาสำเร็จรูปโดยไม่ล้างซ้ำ หรือผลไม้จำพวกองุ่น สตรอว์เบอร์รี ที่อาจมีสารเคมีตกค้าง
-นมโคสด หรือผลิตภัณฑ์นมที่ไม่ผ่านการพาสเจอไรซ์
  เช่น ชีสชนิดสดบางประเภท หรือโยเกิร์ตแบบโฮมเมดที่ไม่ได้ผ่านกระบวนการฆ่าเชื้ออย่างเหมาะสม
-อาหารค้างคืนหรืออุ่นซ้ำหลายครั้ง
  เช่น แกงที่ตั้งทิ้งไว้ข้ามวันและอุ่นซ้ำหลายรอบ อาจทำให้แบคทีเรียเจริญเติบโตแม้จะดูเหมือนสุกแล้วก็ตาม
 🧼 การเก็บรักษาและการเตรียมอาหารอย่างถูกสุขลักษณะ

เพื่อความปลอดภัยในการบริโภค ควรปฏิบัติตามแนวทางต่อไปนี้:
-เก็บอาหารในตู้เย็นโดยใส่ในภาชนะที่ปิดสนิท
  เช่น กล่องพลาสติกที่มีฝาปิด หรือภาชนะสุญญากาศ เพื่อป้องกันกลิ่นและการปนเปื้อนจากอาหารชนิดอื่น
-ล้างมือให้สะอาดก่อนเตรียมหรือหยิบจับอาหาร
  โดยใช้สบู่ล้างมือและล้างอย่างน้อย 20 วินาที เพื่อขจัดเชื้อโรคที่อยู่บนมือ
-แยกอุปกรณ์หั่นผักสดกับเนื้อสัตว์ดิบ
  เช่น ใช้เขียงและมีดคนละชุดในการหั่นผักและเนื้อหมู เพื่อป้องกันเชื้อโรคจากเนื้อดิบปนไปยังผักที่ไม่ผ่านการปรุง
